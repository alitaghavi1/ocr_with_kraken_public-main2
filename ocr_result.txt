 ه
قلمه م 
 کسانی که هنوز بادبیات و شاهکارهای ادبی باستان اهمیت میدهند میدانند که یکی 
 از نفائس کتب زبان پارسی ترجمهٔ تاریخ یمینی است . این کتاب را ابوالنصر محمد عتبی 
 درسدهٔ پنجم بتازی تألیف وابوالشرف ناصح جرفادقانی (1) درسدهٔ ششم بپارسی شیوائی
 نقل کرده است .کنيهٔ عتبى 8 ابوالنصر ) هم ضبط شده .
 ابوالنصر محمد بن عبد الجبار العتبى از فحول افاضل خراسان است ، مؤرخ ودبير
 و شاعر بوده ، درعلم و ادب وفصاحت و بلاغت رتبه كمال داشته ، فضلای ايران و ماوراء 
 النهر و زاولستان و عراق بتقدم او اذعان میکرده اند 
 عتبی زاد و بومش شهرستان ری بوده ، درآغاز شباب که هنوز دربوستان عارضش
 خط ندمیده بود ترك دار و دیار گفته پخراسان نزد خال خود بونصر عتبی از وجوه عمال
 ساما نیان رفته است . خالش ، که پیری محتشم با دیداری نیکو بود، خواهرزاده را مانند
 فرزند بجان پرورده در نکو داشت وی تکلف و تنوق کرد؛ چون خود اهل دانش بود ، 
 او را بکسب علم و ادب ومطالعهٔ کتب سودمند و مصاحبت با دانشوران تشویق میفرمود.
 محمد عتبی از لغت و ادبیات عرب وفقه و حدیث وتفسیر و منطق وکلام بهره
 و افی یافت ، کتاب کریم را با قراءات دهگانه حفظ کرد ، درتاریخ و سیر دید ، از خرمن
 
 آزمایش خوشه ها بر گرفت تا سزاوار دولت و شایان عزت و رفعت گردید . جوان رازی 
که طراوتی با لطافت و لیاقتی بی نهایت داشت ، پس از احوال و اسفاری که برایش
 بیش آمد ، در بخارا بدربار امیر رضی ابوالقاسم نوح بن منصور هفتمین پادشاه سامانی
 راه وجاه يافته ، ريیس برید نیشابور شد ، وسالی چند هم صاحب دیوان رسائل عمادالدوله
 ا بوعلی محمد بن محمد سیمجور امیر و سپهسالار خراسان بود .
 و لم ار امثال الرجال تفاوت
 لدی المجد حتى عد الف بواحد
 عتبی [ٓزاد مردی فرزانه و متین و فروتن و خویشتن دار و بلند همت وگشاده روی
 و خوش محضر و مجلس آرا و بذلهگوی بود ؛ با مردم نیکوکار و در دوستی وفا دار ، 

 در فضل و دانش بمثابتی که شمس المعالی ابوالحسن قابوس بن وشمگیر بن زیار (2) 
(1) جرفادقان - یا _ جر باذقان معرب گلپایگان است (2) آل زیار از خاندانهای بزرگ 
 و اصیل ایران و دارای صفات برجستهٔ ایرانی که مردانکی و نیکی و جنگاوریست بوده اند .
اگر روز گار با پادشاهان این سلسله یاری میکرد دار الخلافهٔ بغداد را میگرفتند و فر و شکوه
 دربار ساسانی را تجدید میکردند 